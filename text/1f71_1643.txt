SENTENTIA DOMINORUM
DEPUTATORUM,
Quibus sacra Facultas Theologia Parisiensis curam com¬
misit observandi ea omnia quæ spectant approbationes
Librorum, & cautiones quæ in iis concedendis debent
adhiberi.
Mnes Magistri qui Comitiis intersunt poterunt
supplicare pro lectione & approbatione Librorum,
modo aliquot ante diebus dederint Syndico descriptum
titulum Libri.
Singulis semestribus Facultas' nominabit sexdecim
Doctores: scilicet quatuor ex Domo Sorbonicà, qua¬
tuor ex Domo Navarrica, quatuor ex iis qui nulli sunt
addicti Familiæ, quatuor denique ex Regularibus.
Iisdem in Comitiis in quibus facta fuerit supplica¬
tio, Syndicus cum duobus Conscriptoribus ex iis sex¬
decim Magistris à sacra Facultate nominatis? duos sor¬
te ducent qui lectioni dicti Libri incumbant simul cum
eo qui pro lectione supplicaverit: ita tamen ut inter illos
tres Magistros semper aliquis Magister sæcularis occurrat.
Præter illos tres Approbatores à Facultate Deputa¬
tos, poterunt & alii Magistri, ut ipsis libuerit, eundem
Librum approbare: modò tamen plura Approbationum
instrumenta non conficiantur, sed omnes uni eidemque
Approbationi nomen suum apponant.
2
Quicumque pro lectione alicujus Libri supplicave¬
rit, ejusdem Libri? manuscriptum apographum ad sa¬
cram Facultatem afferet, antequàm illud manuscriptum
Typis committatur.
Unusquisque trium Approbatorum integrum manu¬
scriptum perleget: quâ lectione absolutâ collatis simul
sermonibus apud Antiquiorem é sæcularibus Magistris,
si qua animadverterint digna correctione, illa notabunt.
Harum corectionum duplicem Indicem conficient:
utrumque nomine suo subsignabunt, ut & Author Li¬
bri, vel ille qui Libri curam geret, manebitque indi¬
culus ab Authore vel ab ejus vices tenente subsignatus
penes Antiquiorem ex Approbatoribus.
Postquam Typis mandatus fuerit liber, observabunt
tres Approbatores utrùm omnia secundùm fidem indiculi
fuerint correcta: tuncque Antiquior Deputatorum sæcu¬
laris referet ad sacram Facultatem nihil obstare quominus
hic Liber Approbatione donetur: quam Approbationem
concedent, reddentque Authori indiculum correctio¬
num servabiturque in Archivis sacræ Facultatis exem¬
plar Libri typis mandatum.
Erit autem Approbatio simplex absque elogiorum
pompâ atque his concepta terminis.
Nos infrà scripti Doctores Theologi Parisienses testa¬
mur nos ex mandato sacra Facultatis legisse, examinas¬
e, & censuisse Librum sub hoc titulo.........
nihilque in eo deprehendisse fidei Catholicæ aut bonis mo¬
ribus contrarium. In quorum fidem subscripsimus.
Si verò Liber sit Gallicè conscriptus, Approbatio
his erit terminis expressa:
Nous soussignez Docteurs en Theologie de la sacrée
Faculté de Paris, certifions que par l’ordre de ladite Fa¬
culté nous avons lù & examiné un Livre qui a pour ti¬
tre (....) & que nous n’y avons rien trouvé de contrai¬
re à la foy Catholique & aux bonnes mœurs. En foy de¬
quoy nous avons signé.
Notæ ex Commentariis sacræ Facultatis.
1. Facultas nominabit sexdecim Doctores ] Juxta conclusionem sacræ Facultatis
Iatam die 2. Julii anno Domini 1611. Honorandus D. Syndicus supplicavit ut seli¬
gerentur aliqui Theologi ex singulis familiis qui libros legerent &c. Cui suppli¬
cationi Facultas annuit, nominavitque &c.
2. Duos sorte ducent. ] Hoc scriptum est juxta conclusionem latam die 2.
Aprilis anno Domini 1635. super supplicatione Magistri nostri de S. Simon
petentis licentiam approbandi le Seminaire d’Hermogene per F.
censuit Facultas ut Magistri nostri Parent & Bachelier viderent cum ipso
ejusmodi librum & in posterum duos Antigraphos nominandos qui cum Appro¬
batoribus conferant de libris evulgandis.
3. Ejusdem libri manuscriptum Apographum ad sacram Facultatem afferet.] Illud
habetur in multis conclufionibus: præsertim anno 16n. die 17. mensis Julii. Ho¬
norandus Magister noster Nicolaus Isambert.... supplicavit ut caveret Facultas ne
quis Doctor in posterùm libros approbaret nisi antequàm typis mandentur... &
apud se retento illorum librorum Autographo. De quibus omnibus sic censuit Fa¬
cultas. 1. Æquissimas esse propositiones à D. Syndico factas, ideoque in posterùm
stricte servari debere. Item ex alia conclusione anno D. 1643. die 1. Aprilis.
4. Harum correctionum duplicem indicem conficieut.] Hoc legitur in multis
conclusionibus. In conclusione lata die 1. Decembris an. 1623. sic habetur Hono¬
randus Magister noster Filesac Theologus Ecclesiæ Parisiensis suasit &c.... Quod
si in libro designatus Magister unus aut alter vel emendanda vel expungenda
animadverterit, ipse horum omnium indiculum conficiat quem curabit vel ab ipso
Authore vel à Bibliopola subsignari eundemque apud se adservabit.... Quibus
articulis auditis & diligenter examinatis atque assensu H. M. N. Petri de Besse Syn¬
dici firmatis, vetuit Facultas nequis Doctor ejusdem ullum approbet librum nisi
iis legibus & conditionibus supra expositis. Quæ & fusius habentur descripta in
conclusione lata die 1. Julii anno D. 1627.
5. Erit autem Approbatio simplex, absque elogiorum pompâ. ] Secundúm Con¬
clusionem latam die 1. Augusti anno Domini 1631. Sacra Facultas... porro decrevit
neminem ex Magistris nostris qui deinceps libros approbabunt debere recedere à
veteri & usitata formula librorum Approbandorum, quam unicam probat dicta
Facultas.
